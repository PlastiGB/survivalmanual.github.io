---
title: 01.md
layout: default
permalink: /01
---
### HAYATTA KALMA EYLEMLERİ

Sonraki paragraflar "survival" kelimesindeki her harfin anlamını detaylandıracaktır. Her harfin ne anlama geldiğini çalışın ve hatırlayın çünkü bir gün kelimenin sizin için çalışmasını sağlamanız gerekebilir.

**Durumu Değerlendirmek için S(S for Size Up the Situation)**
 
Duyma, koklama, ve görme duyularınızı bulunduğunuz durum hakkında fikir edinmek için kullanın. Hayatta kalma planınızı yaparken hangi olayların geliştiğini göz önünde bulundurmanız gerekecek.

**Çevre(Surroundings)**

Bölgenin şeklini saptayın. Etrafınızda neler olduğu hakkında fikir edinin. Her alan, ormanlık, orman, veya çöl bir ahenge ve düzene sahiptir. Bu tempo hayvanlar, kuş sesleri, hareketler ve böcek seslerini içerir. Ek olarak düşman trafiği ve sivil hareketleri de içerebilir.

**Fiziksel Durum(Physical Condition)**

Olduğunuz anın baskısı veya haatta kalma durumunda olmanın travması aldığınız yaraları görmezden gelmenize sebep olabilir. Yaralarınızı kontrol edin ve kendinize ilk yardım yapın. Daha fazla bedensel hasarı önlemek için dikkat edin. Örnek olarak, herhangi bir iklimde, susuzluğu önlemek için bol miktarda su için. Eğer soğuk ve ıslak bir iklimde iseniz, hipotermiyi önlemek için ek kıyafetler giyin.

**Ekipman(Equipment)**

Belki anın ortasında bazı ekipmanlarınız hasar gördü, veya kaybettiniz. Hangi ekipmanlarınız olduğunu ve ne durumda olduklarını kontrol edin.

Durumunuzu, etrafınızı, fiziksel durumunuzu ve ekipmanlarınızı çözdüğünüze göre, hayatta kalma planınızı yapmaya hazırsınız. Yaparken temel fiziksel ihtiyaçlarınızı aklınızda bulundurun: su, yemek ve barınak.

**Acele İşe Şeytan Karışır, Bütün Duyularını Kullanmak için U(U for Use All Your Senses, Undue Haste Makes Waste)**

Hızlı bir şekilde düşünmeden ve planlamadan tepki verdiğinizde yanlış bir hareket yapabilirsiniz. Bu hareketiniz ölümle sonuçlanabilir. Sırf harekete geçmek için hareket etmeyin. Bir karar vermeden ve hareket etmeden önce durumuzun bütün yönlerini göz önünde bulundurun. Eğer aceleyle hareket ederseniz, bazı ekipmanlarınızı unutabilir veya kaybedebilirsiniz. Ayrıca acele ederken şaşırabilir ve nereye gideceğinizi bilemeyebilirsiniz. Hareketlerinizi planlayın. Durumu değerlendirmek için bütün duyularınızı kullanın. Ses ve kokulara dikkat edin. Sıcaklık değişimlerine duyarlı olun. Her zaman gözlemci olun.

**Nerede Olduğunu Hatırlamak için R(R for Remember Where You Are)**

Haritada konumunuzu bulun ve çevrenizdeki arazi ile bağdaştırın. Bu temel ilke, **her zaman** uymanız gereken bir ilkedir. Eğer sizle beraber başka kişiler bulunuyorsa, onların da konumlarını bildiklerinden emin olun. Her zaman grubunuzda, aracınızda, veya hava aracınızda kimin harita ve pusulaya sahip olduğunu bilin. Eğer o kişi öldürüldü ise, haritayı ve pusulayı ondan almanız gerekecek. Nerede olduğunuza ve nereye gittiğinizle yakından ilgilenin. Rotanızı takip etmek için gruptaki başkalarına güvenmeyin. Sürekli kendinizi doğrultun. Her zaman, minimum, bulunduğunuz konumun şu konumlara göre ilişkisini belirleyin:

*   Yerel su kaynakları (özellikle çölde önemli).

*   İyi derecede sığınak ve gizlilik sağlayan bölgeler.

Bu bilgi hayatta kalma ve kaçma durumlarında akıllıca kararlar vermenize olanak sağlar.

**Korku ve Paniği Yenmek için V(V for Vanquish Fear and Panic)**

En büyük düşmanlar korku ve paniktir. Eğer kontrol altına alınmaz ise, akıllıca kararlar verme yeteneğinizi yokedebilir. Bulunduğunuz durum yerine hislerinize ve hayal gücünüze tepki vermenize sebep olabilirler. Bu duygular enerjinizi tükebilir ve dolayısıyla diğer olumsuz duygulara sebep olabilir. Geçmiş hayatta kalma ve kaçma eğitimi ve özgüven, korku ve paniği yenmenizi sağlar.

**Doğaçlama için I(I for Improvise)**

Genellikle bütün ihtiyaçlarımız için her eşyaya sahibiz. Bu eşyaların çoğu hasar görünce değiştirilmesi ucuzdur. Bizim kolay kazanılır, kolay kaybedilir, kolay değiştirilir kültürümüz doğaçlama yapmamızı bize gereksiz kılar. Bu "yetinme" deneyimsizliği hayatta kalma durumlarında düşman olabilir. Doğaçlama yapmayı öğrenin. Belirli bir amaç için dizayn edilmiş bir aleti alın ve ne kadar başka amaçlar için kullanabildiğinize bakın.

Etrafınızdaki doğal nesneleri farklı ihtiyaçlarınız için kullanmayı öğrenin. Örnek olarak bir taşı çekiç yerine kullanmak. Ne kadar eksiksiz bir hayatta kalma ekipmanına sahip olsanız da, bir süre sonra bitecek veya eskiyecektir. Ekipmanınız eskidiğinde yerini hayal gücünüz almalı.

**Değerli Yaşam için V(V for Value Living)**

Hepimiz yaşam için savaşarak ve teklemeyerek doğduk, ama çoğumuz kolay bir hayata alıştık. Stresli, sakıncalı, ve rahatsız edici bir hayatta kalma durumuyla karşılaşırsak ne olacak? İşte o zaman yaşama isteği - _yaşamaya yüksek değer vermek_ - hayati öneme sahiptir. İstekle kazandığınız deneyim ve bilgi yaşama isteğiniz üzerinde bir etkisi olacaktır. İnatçılık, karşına çıkan sorunlara ve engellere boyun eğmeyi reddetmek, size dayanmak için gereken zihinsel ve fiziksel gücü verecektir.

**Yerliler Gibi Davranmak için A (A for Act Like the Natives)**

Bir bölgenin yerlileri ve hayvanları ortamlarına adapte olmuşlardır. Bölgeye alışmak için insanların günlük rutinlerine bakın. Ne zaman ve ne yiyorlar? Ne zaman, nerde, ve nasıl yiyeceklerini elde ediyorlar? Su için ne zaman ve nereye gidiyorlar? Genellikle hangi zamanda uyuyup uyanıyorlar?

Ayrıca bölgedeki hayvan yaşamı da size nasıl hayatta kalınacağı hakkında ipuçları verebilir. Hayvanlar da yemeğe, suya ve barınağa ihtiyaç duyar. Onları izleyerek, su ve yemek kaynakları bulabilirsiniz.


>**UYARI**
>
>Hayvanlar ne yiyeceğiniz ve içeceğiniz hakkında mutlak bir rehber olamaz. Çoğu hayvan insanlara zehirli olan bitkiler yer.

Eğer barışçıl bir bölgede iseniz, yerlilerle uyum sağlamanızın bir yolu olarak onların aletlerine ve nasıl yemek ve su edindiğine ilgi gösterebilirsiniz. İnsanları inceleyerek, onlara saygı duymayı öğrenirsiniz, çoğu zaman değerli arkadaşlar edinirsiniz, ve, en önemlisi, onların ortamına nasıl adapte olunacağını öğrenir ve hayatta kalma şansınızı arttırırsınız.

**L for Live by Your Wits, _But for Now,_ Learn Basic Skills**

Bu temel yetenekleri hayatta kalma durumu içindeyken veya bu duruma gelecek iken değil, **şimdi** öğrenin. Kendinizi önceden nasıl donatacağınız hayatta kalıp kalmayacağınızı etkiler. Gideceğiniz ortamı bilmeli, ve o ortama yönelik temel becerileri pratik yapmalısınız. Örnek olarak, eğer çöle gidiyor iseniz, nasıl su edineceğinizi bilmeniz gerekli.

Hayatta kalma eğitimi bilinmezliğin korkusunu azaltır ve size özgüven verir. Size zekanızla yaşamayı öğretir.

### HAYATTA KALMAK İÇİN DÜZEN

Hayatta kalma düşmanlarını yenmenizi sağlayan bir hayatta kalma düzeni geliştirin. Bu düzen yiyecek, su, barınak, ateş, ilk yardım, ve önem sırasına göre yerleştirilmiş sinyalleri içermelidir. Örnek olarak, soğuk bir ortamda, ısınmak için bir **ateşe** ihtiyacınız vardır; soğuktan, rüzgardan, yağmur veya kardan sizi koruması için bir **barınak**; **yemek** elde etmek için tuzaklar veya kapanlar; **sinyal** vermek için bir araç; ve sağlığınızı korumak için **ilk yardım**. Eğer yaralı iseniz, hangi iklimde olursanız olun ilk yardım en önceliklidir.

Ortam değiştikçe acil fiziksel ihtiyaçlarınızı karşılamak için hayatta kalma düzeninizi değiştirin. Bu kılavuzun devamını okurken, anahtar kelime olan SURVIVAL'ı, her harfin ne ifade ettiğini, ve bir hayatta kalma düzeni ihtiyacını aklınızda tutun.
